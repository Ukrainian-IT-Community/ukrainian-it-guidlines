[<-- На головну](/README.md)
# Інтернет
**Інтернет** є основою мережі (the Web), технічною інфраструктурою, завдяки якій існує Всесвітня Павутина. За своєю суттю Інтернет - дуже велика мережа комп'ютерів, які можуть взаємодіяти один з одним.

## Проста мережа
Коли потрібно зв'язати між собою два комп'ютери, ви повинні зв'язати їх у мережу або дротовим (зазвичай за допомогою кабелю [Ethernet](https://uk.wikipedia.org/wiki/Ethernet)), або бездротовим способом (наприклад, за допомогою [WiFi](https://uk.wikipedia.org/wiki/Wi-Fi) або [Bluetooth](https://uk.wikipedia.org/wiki/Bluetooth)). Сучасні комп'ютери підтримують будь-який із цих способів зв'язку.

![One-to-one connection](/assets/images/global/internet/internet-schema-1.png)

У такий спосіб ви можете підключити більше двох комп'ютерів, але з кожним новим це стає все складнішим. Якщо хочеться підключити, скажімо, 10 комп'ютерів, вам знадобиться 45 кабелів та 9 мережевих плат у кожному комп'ютері!

![many-pc](/assets/images/global/internet/internet-schema-2.png)

Щоб вирішити цю проблему, кожен комп'ютер у мережі підключається до спеціального комп'ютера. Цей комп'ютер називають **маршрутизатором**. **Маршрутизатор** виконує лише одну роль: як сигнальник на залізниці він стежить за тим, щоб пакет, надісланий одним комп'ютером - джерелом - досягнув пункту призначення. Щоб надіслати повідомлення комп'ютеру B, комп'ютер A спочатку повинен надіслати його маршрутизатору, який перенаправить його комп'ютеру B і проконтролює, щоб дані не потрапили комп'ютеру C.

Завдяки маршрутизатору, наша мережа дуже спрощується: щоб з'єднати 10 комп'ютерів, нам потрібно лише 10 кабелів (кожний кабель з'єднує маршрутизатор з одним з комп'ютерів).

![router](/assets/images/global/internet/internet-schema-3.png)

## Мережа з мереж
Виглядає все досить просто. Але що нам робити, якщо потрібно об'єднати у мережу сотні, тисячі чи мільярди комп'ютерів? Звичайно, один маршрутизатор не впорається з цим завданням, але якщо ви уважно читали, то пам'ятайте, що маршрутизатор - це звичайний комп'ютер, і ніщо не заважає нам з'єднати один з одним два маршрутизатори. Давайте зробимо це.

![router-two](/assets/images/global/internet/internet-schema-4.png)

Підключаючи комп'ютери до маршрутизатора, а потім маршрутизатор до іншого маршрутизатора, ми можемо збільшувати нашу мережу до будь-яких великих розмірів.

![many-routers](/assets/images/global/internet/internet-schema-5.png)

Така мережа вже дуже схожа на те, що ми називаємо Інтернетом, але є момент. Наша мережа побудована для вирішення наших, побутових задач. Але крім неї є й інші мережі: наші друзі, сусіди — будь-хто може створити свою мережу. Як нам їх об'єднати? Ми не можемо протягнути кабелі між нашим будинком та іншими мережами у світі. Щоб вирішити цю проблему, ми можемо скористатися існуючими кабельними мережами. Адже у нас вдома вже є кабелі, наприклад, електричні чи телефонні. Телефонний провід вже з'єднує ваш будинок з рештою світу, так що він ідеально підходить для вирішення нашого завдання. Щоб підключити нашу мережу до глобальної мережі за допомогою телефонного дроту, нам знадобиться спеціальне обладнання, яке називається **модем**. **Модем** перекодує інформацію, що надходить із нашої мережі у формат, який можна передавати через телефонну мережу, і, навпаки, декодує інформацію з телефонної мережі у формат, який розпізнають наші комп'ютери.

![outer-network](/assets/images/global/internet/internet-schema-6.png)

Отже, ми підключилися до телефонної мережі. Наступний крок – передати повідомлення з нашої мережі до мережі, з якою ми хочемо зв'язатися. Щоб це зробити, ми повинні підключити нашу мережу до провайдера послуг інтернету ([Internet Service Provider (ISP)](https://uk.wikipedia.org/wiki/%D0%9F%D0%BE%D1%81%D1%82%D0%B0%D1%87%D0%B0%D0%BB%D1%8C%D0%BD%D0%B8%D0%BA_%D0%BF%D0%BE%D1%81%D0%BB%D1%83%D0%B3_%D0%86%D0%BD%D1%82%D0%B5%D1%80%D0%BD%D0%B5%D1%82%D1%83)).

**Провайдер** — компанія, яка обслуговує спеціальні маршрутизатори, які не лише підключені один до одного (об'єднують у єдину мережу всіх клієнтів провайдера), але також з'єднанні з маршрутизаторами інших провайдерів. Таким чином, наше повідомлення, пройшовши транзитом через мережу кількох провайдерів, досягне мережі призначення. Інтернет - це мережа мереж, яка поєднує в собі всю перелічену вище інфраструктуру.

![outer-network](/assets/images/global/internet/internet-schema-7.png)

## Пошук комп'ютера
Щоб надіслати повідомлення якомусь комп'ютеру, необхідно звернутися до нього, виділити серед інших. Тому кожен комп'ютер, підключений до мережі, має свою унікальну адресу для зв'язку: цю адресу називають IP-адресою (IP – скорочення для Internet Protocol, протокол інтернету). Залежно від версії протоколу IP, ця адреса може записуватися по-різному. Найширше використовується 4 версія інтернет-протоколу (IPv4). Адреси IPv4 зазвичай записуються у вигляді чотирьох чисел, розділених точками, наприклад: 192.168.2.10.

Такі адреси чудово підходять для комп'ютерів, але людям дуже складно їх запам'ятовувати. Щоб спростити собі життя, ми можемо привласнити кожній IP-адресі псевдонім зі зрозумілим для людини ім'ям. Такий псевдонім називають доменним ім'ям. Наприклад, google.com – доменне ім'я, яке є псевдонімом IP-адреси 173.194.121.32. Використання доменного імені – найпростіший спосіб звернутися до комп'ютера в інтернеті.

> Інформацію для статті було взято та перекладено на українську з сайту [MDN](https://developer.mozilla.org/). Оригінал статті за посиланням - https://developer.mozilla.org/en-US/docs/Learn/Common_questions/How_does_the_Internet_work
